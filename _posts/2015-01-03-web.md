---
layout: post
title: "<strong>World Wide Web (WWW)</strong>"
subtitle: "<strong>Sieć</strong> jest częścią Internetu: ta część to <strong>HTTP</strong>"
section: web
---

### Sieć

Wiemy już jak komputery podłączone do Internetu komunikują się, używając różnych języków zwanych **protokołami** do wymiany wiadomości e-mail, plików, czatowania czy pisania wiadomości.

Jednym z protokołów jest tak zwany protokuł **HTTP**. Protokuł ten umożliwia udostępnianie **stron internetowych** pomiędzy komputerami, podobnych do tej, którą właśnie czytasz.

**Sieć** jest częścią Internetu, w której strony internetowe są udostępnione. Można powiedzieć, że przeglądasz sieć, gdy adres URL zaczyna się od `http://`.

### Strona internetowa

Strona internetowa jest **dokumentem** napisanym w języku programowania HTML. Dokument ten jest udostępniony w sieci.

Przy użyciu **przeglądarki internetowej** jesteś w stanie otworzyć i przeglądać te dokumenty. 

Możesz uzyskać dostęp do strony internetowej na kilka sposobów: 

* podając prawidłowy adres **URL**, taki jak `https://symbwell.github.io/marksheet-pl/`
* klikając w **link**, taki jak [ten](https://symbwell.github.io/marksheet-pl/internet.html)

Ponieważ zapamiętywanie adresów URL jest niewygodne, od początku istnienia sieć oparta jest na **wzajemnie powiązanych dokumentach** dla łatwiejszego _przeglądania_ sieci przez użytkowników. 

### Witryna internetowa

**Witryna internetowa** to prosty _zbiór_ stron internetowych, zlokalizowanych w obrębie **tej samej domeny**.

* **Sieć** `https://`
  * Witryna `symbwell.github.io/marksheet-pl`
    * Strona `/introduction.html`
    * Strona `/internet.html`
    * Strona `/web.html`

### Otwarcie strony internetowej w przeglądarce

Przechodząc do <https://symbwell.github.io/marksheet-pl/web.html>, przytasz komputer w Internecie o możliwość uzyskania dostępu do dokumentu pod nazwą `web.html`.

W tym przypadku, twój komputer jest **klientem**. Prosisz **serwer** MarkSheet (który funkcjonuje pod domeną `symbwell.github.io`) o możliwość otrzymania pliku o nazwie `web.html`.

<div class="table">
  <table>
    <tr>
      <th>
        <em>Klient</em>
        <strong>Twój komputer</strong>
      </th>
      <td>
        <q>Cześć MarkSheet! Chciałbym otrzymać plik <code>web.html</code>. Bardzo ładnie proszę. Bardzo bardzo bardzo.</q>
      </td>
    </tr>
    <tr>
      <th>
        <em>Serwer</em>
        <strong>MarkSheet</strong>
      </th>
      <td>
        <q>Nie dostaniesz niczego, dopóki nie sprawdzę 4 razy czy plik o który pytasz, pod adresem, który podałeś istnieje. Oczywiście, w ramach utrudnienia sprawdzę jeszcze protokuł i wszystkie możliwe literówki. Jeśli będziesz cierpliwy - część błędów poprawię sam. Jednak nie liczyłbym na to.</q>
      </td>
    </tr>
    <tr>
      <th>
        <em>Klient</em>
        <strong>Twój komputer</strong>
      </th>
      <td>
        <q>Dobra, czekam. Nie krępuj się. Sprawdzaj. Jestem tu i nigdzie nie idę. Daj znać jak skończysz. Skończyłeś już?</q>
      </td>
    </tr>
    <tr>
      <th>
        <em>Serwer</em>
        <strong>MarkSheet</strong>
      </th>
      <td>
        <q>Wszystko się zgadza. Tym razem. Oto twój plik.</q>
      </td>
    </tr>
    <tr>
      <th>
        <em>Klient</em>
        <strong>Twój komputer</strong>
      </th>
      <td>
        <q>Czekałem za długo! Zgłoszę Twój kiepski czas odpowiedzi do Google. Zobaczysz.</q>
      </td>
    </tr>
  </table>
</div>

Po takiej konwersacji Twoja przeglądarka otrzymuje dostęp do pliku `web.html`.

Plik **nie zostanie zapisany** na Twoim komputerze. Twoja przeglądarka jedynie czasowo wyświetli jego zawartość. Jeśli po jakimś czasie znów spróbujesz przejść pod adres URL <https://symbwell.github.io/marksheet-pl/web.html>, Twój komputer _ponownie_ przeprowadzi (miłą lub nie) konwersacje z serwerem pytając o dostęp do tego samego pliku, o ile wspomniany plik wciąż znajduje się pod tym adresem. Ten sposób łączenia się ze stroną internetową posiada bardzo ważną zaletę: zawsze otrzymasz _najnowszą_ wersję pliku.

Sieć
: Część internetu używająca protokołu *HTTP*.

Strona internetowa
: Dokument napisany w języku **HTML**.

Witryna internetowa
: Zbiór stron internetowych w obrębie tej samej **domeny**.

Przeglądarka
: Program, który potrafi **otwierać** strony internetowe, a następnie je wyświetać.

*[HTTP]: HyperText Transfer Protocol
